---
layout: layouts/clanek.njk
title: Zeleninová zahrada
perex: Zeleninové záhony
foto: blog2.jpg
alt: plody naší zahrady
tags: blog
---

### Zeleninová zahrada

#### Princip ošetření a účinky ošetření

Mikrojehličkování je prováděno po znecitlivění pokožky elektrickým mikrojehličkovacím perem, na jehož konci je upevněn jednorázový výměnný nástavec. Ten ve vysoké rychlosti kmitá, což má za následek vytvoření drobných, bezbolestných poranění v pokožce (mikrotraumat), při jejichž následném hojení dochází k novotvorbě vlastního kolagenu a elastinu. Sekundárním efektem ošetření je vytvoření drobných kanálků, kterými se následně efektivněji vpravují účinné látky (kyselina hyaluronová, vitamíny, a další látky dle typu a stavu pleti klienta) hlouběji do pokožky. Konečným výsledkem mikrojehličkování je samoozdravný proces, při kterém je dosaženo mladistvého vzhledu a výrazné redukce kožních defektů (vrásky, akné, pigmentové skvrny, rozšířené žilky, jizvy, strie, apod.)

#### Doporučený počet ošetření

Ošetření je pro maximální účinek vhodné opakovat po 14-30 dnech a počet ošetření by měl být 4-6 dle fyziologických předpokladů klienta. Též záleží jaké problémy chce na pokožce klient eliminovat. Je vhodné se poradit s ošetřujícím.

Omlazení pleti: 4–6 ošetření 1× za 3–4 týdny

Jizvičky po akné: 6 ošetření 1× za 3–4 týdny

Strie: 10 ošetření 1× za 4–6 týdnů

#### Jaké partie je možné ošetřovat

#### Během 30 minutové procedury je možné ošetřit:

<li>vybranou obličejovou část (např. celé čelo, tváře nebo oční okolí)</li>
<li>krk</li>
<li>hřbety rukou</li>
<li>tělesné partie do velikosti 10 cm x 10 cm (partie na těle je možné kombinovat, ale výsledná plocha by neměla být větší)</li>

#### Během 60 minutové procedury je možné ošetřit:

<li>celý obličej</li>
<li>krk a dekolt</li>
<li>tělesné partie do velikosti 20 cm x 20 cm (partie na těle je možné kombinovat, ale výsledná plocha by neměla být větší)</li>

#### Během 90 minutové procedury je možné ošetřit:

<li>celý obličej</li>
<li>krk</li>
<li>dekolt a hřbety rukou</li>
<li>tělesné partie do velikosti 30 cm x 30 cm (partie na těle je možné kombinovat, ale výsledná plocha by neměla být větší)</li>

#### Kdy se dostaví výsledky

Běžně vidíte výsledek již po prvním ošetření. Dlouhotrvající a opravdu signifikantní efekt lze očekávat po čtvrtém až šestém ošetření. Vaše pleť se bude zlepšovat i dále po ošetření.

#### Doporučená péče pro klienta po ošetření

#### Následující 2 dny po ošetření:

<li>Nenanášet na ošetřovanou oblast make-up.</li>
<li>Nesahat si na ošetřovanou oblast z důvodu zanesení infekce.</li>
<li>Nenavštěvovat zakouřené prostory, saunu, páru, bazén a další místa, kde by mohlo dojít k infekci.</li>
<li>Vyhýbat se nadměrnému pocení.</li>
<li>V den ošetření pokožku neomývat mýdlem a šamponem, pouze čistit odličovacími prostředky.</li>
<li>Ke zmírnění reakce po ošetření je možné použít lokální ochlazování (obklady, gelové polštářky – dbát na hygienu).</li>

#### Následujících 14 dní po ošetření:

<li>Nevystavovat se sluníčku či soláriu (v případě sluníčka – chránit se ochranou s vyšším faktorem).</li>
<li>Neaplikovat Botox, nebo výplňové materiály.</li>
<li>Neprovádět chemický peeling.</li>
<li>Pokožku maximálně šetřit a pravidelně hydratovat.</li>

#### Kontraindikace

Poruchy srážlivosti krve, infekční onemocnění vč. herpes, akutně probíhající onemocnění, onemocnění ovlivňující funkci imunitního systému, diabetes, rosacea, spálená či jinak podrážděná pokožka, známá přecitlivělost na některou ze složek aplikovaných přípravků, mateřská znaménka v místě ošetření, těhotenství, kojení. Ošetření není vhodné pro pleť velmi citlivou, kuperózní či pleť se zánětlivými formami akné.

#### Upozornění

Pokožka může být po ošetření až 3 dny zarudlá a podrážděná. Po ošetření dochází z hloubkovému peelingovému efektu, a pokožka tak může vytvářet šupinky, což je častým správným projevem tohoto ošetření. Důležité je pleť často hydratovat (promazávat), i několikrát denně.
